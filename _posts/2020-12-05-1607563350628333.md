---
layout: post
date: "6-Dec-2020"
title: "मूर्खत्वं सुलभं भजस्व"
source: "मूर्खत्वं सुलभं भजस्व कुमते मूर्खस्य चाष्टौ गुणाः।
निश्चिन्तो बहुभोजनोऽति मुखरो रात्रिं दिवं स्वप्नभाक्।
कार्याकार्यविचारणान्धबधिरो मानापमाने समः।
प्रायेणामयवर्जितो दृढवपुर्मूर्ख: सुखं जीवति।।"
categories: "भावानुवाद, सुभाषित"
tags: "मराठी, पद्य"
---

मतिमंदा रे!मूर्खपणा नित करत रहा जीवनी।
असती गुण मूर्खाच्या अंगी आठ जाण रे मनी।।
चिंता कधि ना छळते मूर्खा,असतो बहु खादाड।
बडबड बाष्कळ बहु करतो तो,पुष्ट तनूचा खोंड।।
दिवसारात्री झोपुन राही,स्वप्न निरर्थक पाही।
काय करावे करू नये वा याचा विचार नाही।।
किंवा बघणे ऐकुन घेणे अनुसरणे इतरांना।
हेही न करी निजकार्यामधि मानत ना अन्यांना।।
न कळे देई मान कोण वा कोण करी अपमान।
अंतर त्यातिल न कळे त्याला मानी सर्व समान।।
सुदैव म्हणुनी निरोगीच तो जगतो साधारण।
सुखी जीवनी मूर्ख राहतो,हेच तया कारण।।
